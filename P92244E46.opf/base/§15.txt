śā ri’i bus smras pa |rigs kyi bu khyod ’di lta bu’i chos rnams la spyod la rdzus te skye bas
saṅs rgyas rnams mṅon sum du gyur par skye źiṅ rtag tu rab tu ’byuṅ ba ’di ni ṅo mtshar
to ||

de nas de’i tshe khye’u rin chen byin gyis tshigs su bcad pa ’di dag smras so ||

skye daṅ de bźin skye med gñis ni spros pa ste || kun tu rtog pa’i sa daṅ bdud kyi spyod yul
yin ||lus la sogs pa’i chos ’dzin rlom sems ’dod pa yi || lha daṅ lha min ’gro ba rnams ni
’dir brlag go |1|rgyal bas bdud rtsi ’dus ma byas pa brñes sñam du || de ltar gaṅ dag bsam
pa rab tu ’jug byed pa ||de dag saṅs rgyas la ni sku ṅas gsol bar byed || brñes kyaṅ ’di
la ’dren pa rnams kyis brñes pa med |2|’dir ni skye bo maṅ po dag || rab tu byuṅ nas rab
byuṅ rlom ||sems kyi dmigs pas rnam ’khrul nas || bstan pa la ni sun ’byin rnams |3|bdud
rtsi bdag gis thob po źes || thob pa’i ṅa rgyal can dag smra ||skyob pa śā kya seṅ ge yi ||
bstan pa la ni spros pa med |4|sems kyi rnam pa thams cad du || sems kyi ṅo bo ñid mi rtogs
||de bźin rnam ’dren gsuṅs pa yi || lta ba de ni raṅ bźin med |5|spyan dag rgyal bas gsuṅs
pa yi || lta ba la ni lta ba med ||de phyir śes rab ldan pa ni || bdag ñid grol sñam
’dzin pa med |6|mtshan mar ’dzin pa sgom pa rnams || bdag tu dmigs pas rmoṅs par ’gyur ||mkhas
pa ma yin kha cig ni || yaṅ dag ma yin stoṅ pa spoṅ |7|dṅos po rmi lam sgyu ma ’dra ||
raṅ gi blos ni brtags nas kyaṅ ||mi mkhas de dag dṅos po rnams || gźig phyir mya ṅan ’das
pa smra |8|lus la yaṅ ni rten bcas nas || tshul khrims ’du śes rnam par ’jig ||sems kyi
dmigs pa dag la yaṅ || bsam gtan ’du śes rnam par ’jig |9|de bźin śes rab dmigs nas kyaṅ ||
sa bon ’du śes rnam par rmoṅs ||’jig rten ’jig rten mkhas rnams kyis || de dag chos kyi
rkun por brjod |10|’di ’dra ba yi chos rnams la || chos dbyiṅs ’od gsal ñon moṅs med ||’o
na rab tu byuṅ ba’i don || khyod kyis bdag la ji skad brjod |11|chos rnams thams cad tha dad
med || ’di dag brag cha ’dra ba yin ||mkhas pa de dag nam du yaṅ || ’phags pa’i spyod yul
rtog mi byed |12|gźan min mtshan ñid de bźin ñid || gźan dag tu ni yoṅ mi ’gyur ||chos
rnams ’gyur ba med pa la || rab byuṅ brtags pas ci źig bya |13|

