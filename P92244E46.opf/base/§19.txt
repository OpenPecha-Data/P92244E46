de nas bcom ldan ’das kyis ’jam dpal gźon nur gyur pa la bka’ stsal pa |’jam dpal byaṅ chub
sems dpa’ gaṅ gis bskal pa ’bum gyi bar du thabs la mkhas pa med par pha rol tu phyin pa drug
la spyad pa bas | gaṅ gis chos kyi rnam graṅs ’di som ñi daṅ bcas pas thos na |’di ni
de bas ches bsod nams maṅ du skyed na gaṅ gis som ñi med par thos pa lta ci smos |gaṅ gis
yi ger ’dri ba daṅ | luṅ nod pa daṅ | ’chaṅ ba daṅ | gźan dag la yaṅ rgya cher yaṅ dag par
ston pa lta ci smos |’jam dpal de lta bas na dgra bcom pa ñid thob par ’dod pas kyaṅ chos
’di la bslab par bya’o || raṅ byaṅ chub thob par ’dod pas kyaṅ chos ’di la bslab par bya’o
|| bla na med pa yaṅ dag par rdzogs pa’i byaṅ chub mṅon par rdzogs par ’tshaṅ rgya bar ’dod
pas kyaṅ chos ’di la bslab par bya’o ||

