de’i tshe dmigs pa can gyi dge sloṅ brgyad kyis chos kyi rnam graṅs ’di ma bsten par spaṅs nas
’khor de nas soṅ ste |kha nas khrag dron po byuṅ nas śi’o || śi nas sems can dmyal ba chen
po ṅu ’bod du skyes so ||de nas bcom ldan ’das la ’jam dpal gźon nur gyur pas ’di skad
ces gsol to || bcom ldan ’das dge sloṅ de dag gis chos kyi rnam graṅs ’di thos pas gnod pa
chen po ji tsam du gyur pa la gzigs |bcom ldan ’das kyis bka’ stsal pa | ’jam dpal khyod
de skad ma zer cig |gal te dge sloṅ ’di dag gis chos kyi rnam graṅs ’di ma thos su zin na
| bskal pa sa ya’i bar du nams kyaṅ bzaṅ ’gror skye bar yaṅ mi ’gyur na saṅs rgyas daṅ phrad
ciṅ mñes par byed pa lta ci smos |da ni de dag gis chos kyi rnam graṅs ’di som ñi daṅ
bcas pas thos nas da gzod kho nar sems can dmyal ba chen po ṅu ’bod nas śi ’phos te dga’ ldan
gyi lha’i ris su skye’o ||de dag bskal pa drug cu rtsa brgyad kyi bar du de bźin gśegs
pa khrag khrig phrag bcu mñes par byed par ’gyur te | thams cad du rdzus te skye źiṅ ’khor
los sgyur ba’i rgyal po śa stag tu ’gyur la |bskal pa gcig la de bźin gśegs pa dgra bcom
pa yaṅ dag par rdzogs pa’i saṅs rgyas dri ma med pa’i ’od ces bya ba dag tu ’gyur ro ||

