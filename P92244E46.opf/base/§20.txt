de nas khye’u rin chen byin gyis raṅ gi ma ma la ’di skad ces smras so || ma ma kho bo la kha
zas byin cig daṅ | bcom ldan ’das la źal zas dbul bar bya’o ||de nas khye’u rin chen byin
gyi ma mas khar ba’i snod zas ro brgya daṅ ldan pas bkaṅ ste | khye’u rin chen byin la byin
no || de nas khye’u rin chen byin gyis bcom ldan ’das la ’di skad ces gsol to ||bcom ldan
’das chos thams cad mi zad pa’i bden pa gaṅ lags pa’i bden pa des na dge sloṅ gi dge ’dun
thams cad tshim par ma gyur gyi bar du khar ba’i snod ’di yoṅs su ’grib par ma gyur cig
|de nas khye’u rin chen byin gyis bcom ldan ’das kyi lhuṅ bzed bkaṅ nas dge sloṅ gi dge
’dun la smras pa | btsun pa rnams bdag la thugs brtse ba’i slad du gaṅ gis bdag la ’bras bu
chen por ’gyur ba’i bsod sñoms ’di bźes te | gaṅ lus kyis yon sbyoṅ bar mi byed pa daṅ |
sems kyis sbyoṅ bar mi byed pa daṅ | gaṅ la phul na bsod nams su mi ’gyur ba daṅ | rnam par
smin par mi ’gyur ba daṅ | gaṅ lus kyi las daṅ | ṅag gi las daṅ | yid kyi las daṅ mi ldan
pa daṅ | gaṅ ’dus byas la mi gnas pa daṅ | gaṅ ’dus ma byas la mi gnas pa daṅ | gaṅ so
so’i skye bo’i chos rnams kyis ma gos pa daṅ | ñan thos kyi chos rnams la mi rten pa daṅ |
saṅs rgyas kyi theg pa la ṅes par mi ’byuṅ ba daṅ | ṅes par ’byuṅ bar mi ’dod pa des bźes
śig | de nas dge sloṅ gi dge ’dun de dag gi naṅ nas sus kyaṅ snod de ma blaṅs so ||khye’u
rin chen byin gyis smras pa | btsun pa dag bdag kyaṅ sbyin par ’dod pa lags | khyed kyaṅ
gsol bar bźed pa lags te | bdag btsun pa rnams las ci yaṅ re ba ma mchis kyis bźes śig |’jam
dpal gyi tshad daṅ mñam pa’i byaṅ chub sems dpa’ bye ba phrag ’bum gyi saṅs rgyas kyi źiṅ
gi yon tan bkod pa de bas kyaṅ ches bye ba phrag ’bum las lhag pa’i saṅs rgyas kyi źiṅ
gi yon tan bkod pa bdag gi saṅs rgyas kyi źiṅ du ’gyur ba’ibden pa daṅ bden pa’i tshig gaṅ
yin pa’i bden pa daṅ bden pa’i tshig des na khar ba’i snod ’di las khyed thams cad kyi lhuṅ
bzed rnams gaṅ bar gyur cig khar ba’i snod ’di yaṅ yoṅs su zad par ma gyur cig ces byas
so ||de nas dge sloṅ gi dge ’dun thams cad kyi lhuṅ bzed de dag gaṅ bar gyur to || de nas
khye’u rin chen byin gyis yaṅs pa’i groṅ khyer gyi skye bo’i tshogs ji sñed yod pa thams
cad kha zas ro brgya daṅ ldan pa des tshim par byas so || bsod sñoms de yaṅ zad par ma gyur
to ||

