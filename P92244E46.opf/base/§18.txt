de nas lha’i bu de dag gis luṅ bstan pa lha’i rna ba’i khams kyis thos nas | de dag lha’i bu
brgyad khri daṅ lhan cig tu bcom ldan ’das ga la ba der doṅ ste lhags nas lha’i me tog gis
yaṅs pa’i groṅ khyer thams cad du gtor to ||chos kyi rnam graṅs ’di la yaṅ rjes su yi raṅ
ste | bcom ldan ’das bdag cag rjes su yi raṅ lags so || de bźin gśegs pa rnams kyi byaṅ
chub kyi tshul ’phel bar mdzad du gsol źes kyaṅ gsol to ||de dag rjes su yi raṅ ba’i mod la
bla na med pa yaṅ dag par rdzogs pa’i byaṅ chub las phyir mi ldog par gyur to ||yaṅs pa’i
groṅ khyer chen po’i srog chags brgyad khri bźi stoṅ yaṅ bla na med pa yaṅ dag par rdzogs
pa’i byaṅ chub las phyir mi ldog par gyur to ||srog chags khri ñis stoṅ ni chos rnams la
chos kyi mig rdul med ciṅ dri ma daṅ bral ba rnam par dag go ||

