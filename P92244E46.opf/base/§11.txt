de nas tshe daṅ ldan pa maud gal gyi bu chen pos khye’u rin chen byin la ’di skad ces smras
so ||khye’u ci de bźin gśegs pas bla na med pa yaṅ dag par rdzogs pa’i byaṅ chub mṅon par
rdzogs par saṅs ma rgyas sam | chos kyaṅ ma bstan tam |khye’u rin chen byin gyis smras pa
| maud gal gyi bu mkhas pas ni byaṅ chub spros par mi bya’o || de bźin gśegs pa yaṅ rlom sems
su mi bya’o ||chos mi skye’o sñam du brtag par mi bya’o ||chos thams cad ’dus byas so
sñam du brtag par mi bya’o ||chos thams cad ’dus ma byas so sñam du brtag par mi bya’o ||de
bźin du sbyar te chos thams cad skye ba daṅ | mi skye ba daṅ | dṅos po daṅ | dṅos po med
pa źes bya ba daṅ | ’dzin pa daṅ | gtoṅ ba źes bya ba daṅ | phrad pa daṅ bral ba źes bya
ba daṅ | ’gro ba daṅ | ’oṅ ba daṅ | gnas pa daṅ | ’pho ba daṅ ’dod chags kyi chos daṅ | źe
sdaṅ gyi chos daṅ | gti mug gi chos daṅ |chos daṅ | chos ma yin pa źes brtag par mi bya’o
||ma rig pa la sogs pa nas so so’i skye bo’i chos rnams daṅ | ñan thos kyi chos rnams daṅ
| raṅ saṅs rgyas kyi chos rnams daṅ | saṅs rgyas kyi chos rnams daṅ | kun nas ñon moṅs pa’i
chos rnams daṅ | rnam par byaṅ ba’i chos rnams daṅ | gzugs can daṅ | gzugs can ma yin pa
daṅ | ’du śes daṅ | ’du śes med pa daṅ | mtshan ñid daṅ | mtshan ñid med pa daṅ | spyod
pa yoṅs su dag pa daṅ | mñam pa ñid daṅ | mi mñam pa ñid daṅ | lus daṅ | sems daṅ | chos thams
cad tshul bźin daṅ | tshul bźin ma yin pa źes bya ba’i bar du skye bar ’gyur ro źes brtag
par mi bya’o ||maud gal gyi bu ’di ji sñam du sems | de bźin gśegs pa bla na med pa yaṅ
dag par rdzogs pa’i byaṅ chub mṅon par rdzogs par ’tshaṅ rgya’am |smras pa | de ni ma yin
no ||smras pa | ci de bźin gśegs pa de bźin ñid la ma gtogs pa daṅ | byaṅ chub de bźin
ñid la ma gtogs pa daṅ | so so’i skye bo de bźin ñid la ma gtogs par ’dod dam |maud gal gyi
bus smras pa | de ni ma yin no ||khye’us smras pa | maud gal gyi bu khyod spros pa med pa
la spros par byed dam |maud gal gyi bus smras pa | kho bo ni ’jig rten gyi kun rdzob kyi
sgo nas ston to ||khye’us smras pa | maud gal gyi bu ’jig rten ni brdzun pa slu ba sgyu ma’i
rnam pa byis pa ’drid par byed pa’o ||maud gal gyi bus smras pa | gal te ’jig rten ’di
brdzun pa slu ba’i chos can yin pa daṅ bstan pa ’di yaṅ brdzun pa slu ba’i chos can yin na
khyod ci’i phyir ston par byed |smras pa | maud gal gyi bu chos thams cad ni bstan du med
pa ste | de dag ni bstan par bya ba ma yin | thob par bya ba ma yin |mṅon sum du bya ba
ma yin | spaṅ bar bya ba ma yin | yoṅs su śes par bya ba ma yin | bsgom par bya ba ma yin
no ||maud gal gyi bus smras pa | ’o na khyod kyis gaṅ gi don du de bźin gśegs pa mchod |khye’us
smras pa | maud gal gyi bu khyod de bźin gśegs pa’am | sbyin pa po’am | sbyin par dmigs
sam |de nas tshe daṅ ldan pa maud gal gyi bu caṅ mi smra bar gyur to ||khye’u rin chen
byin gyis smras pa | maud gal gyi bu bdag gis de las bsams nas de bźin gśegs par ’gyur ba
yoṅs su spaṅs te | ñan thos kyi theg pa la sems skyed par byed pa gaṅ dag yin pa de dag ni
rñed pa ñes par rñed pa’o źes de skad kyi tshig smras so ||

