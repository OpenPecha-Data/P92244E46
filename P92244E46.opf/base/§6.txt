de nas khye’u rin chen byin gyis raṅ gi ma ma la tshigs su bcad de smras pa |ma ma gaṅ gi mthu
stobs kyis || śin tu ya mtshan byuṅ ba snaṅ ||ñi ma bye ba rnams kyi ’od || zil gnon snaṅ
’di su źig yin |1|stoṅ gsum sa gźi khyab gyur nas || ṅan ’gro skems par byed pa yi ||rdzu
’phrul snaṅ ba gaṅ yin ’di || ma ma bdag la myur du smros |2|dus min me tog char ba yis
|| saṅs rgyas źin mtshams med par mdzes ||phyogs rnams bya yi tshogs rnams kyis || skad sñan
pas ni khyab par gyur |3|sraṅ yaṅ me tog rnams kyis khebs || me tog gdugs kyaṅ rnam par
bres ||skyes pa bud med dga’ rnams kyis || kun nas rab tu mdzes par ’dug |4|loṅ ba rnams
kyis mig kyaṅ thob || skye bo ’on rnams sgra yaṅ thos ||byad ṅan byad gzugs phun sum tshogs
|| mdog ṅan kha dog phun sum tshogs |5|g-yeṅs pa rnams kyaṅ dran pa rñed || lce med tshig
ni rnam par dag ||sems can byams pa’i sems med pa || byams pa’i sems daṅ ldan par gyur
|6|ma ma sems can khyad par can || rdzu ’phrul grub pa mthu ldan pa ||’jig rten dag na rgyu
ba ’di || su yin bdag la kun myur smros |7|

