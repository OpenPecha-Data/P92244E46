maud gal gyi bus smras pa |

khyod ni na tshod śin tu gźon || śes rab kyis ni rgya mtso bźin ||khyod kyis ji srid tsam źig
nas || chos ’di dag la bslabs par gyur |1|khye’u rin chen byin gyis smras pa |bslab pa thams
cad rnam ’jig pa || bslab pa gaṅ yin de bslab min ||gaṅ la bslab pa med pa de || mkhas
pa rnams kyi bslab pa yin |1|don gaṅ khyod kyis bdag dris pa || sems can ’du śes gnas pa
ste ||’dir ni chos rnams thams cad la || gaṅ la’aṅ skye ba mi rñed do |2|byis pa rnams ni
byaṅ chub daṅ || ’khor ba ñid du rtog par byed ||’dir ni da duṅ btsun pa khyod || byis pa’i
chos la ’braṅ ṅam ci |3|riṅ po’am yaṅ na thuṅ ṅu źes || mkhas pa dag ni rtog mi byed ||chos
kun rñiṅ po med par ni || de bźin de dag khoṅ du chud |4|byis pa’am byis pa’i chos rnams
sam || saṅs rgyas chos sam rgyal ba’aṅ ruṅ ||blo ldan tha dad mi ’byed kyis || stoṅ pa
ñid la de ltar ltos |5|draṅ sroṅ chen pos byaṅ chub thob || de ni mi rigs brtags pa yin ||chos
’di la ni skye med na || mya ṅan ’das pa ji ltar thob |6|chos rnams mtha’ yas rab tu
gsuṅs || sems can grol ba’aṅ dṅos po med ||mya ṅan ’das daṅ ’khor ba la || tha dad dbyer
med gzuṅ bar gyis |7|’di la rnam pa thams cad du || bsnan daṅ dbri ba ci yaṅ med ||tha dad
med pa’i chos rnams la || mkhas pa rnams ni rmoṅs mi ’gyur |8|byis pa rnams kyis thob ciṅ
rñed || byis pas mya ṅan ’das pa thob ||’khor ba la ni de kun chags || rlom sems bdud kyi
’chiṅ ba yin |9|gaṅ gis blo la ṅas thob sñam || des ni ci yaṅ thob pa med ||de yi yaṅ srid
’gro ba yi || ma rig pa la’aṅ ’jug par ’gyur |10|byaṅ chub sñiṅ por ’dug nas ni || mthoṅ
ba med ciṅ spaṅs pa’aṅ med ||saṅs rgyas rnams kyi byaṅ chub ’di || tha sñad yin te don du
min |11|byaṅ chub daṅ ni mya ṅan ’das || tha sñad dag gis brjod mi nus ||gaṅ dag de ltar
yaṅ dag mthoṅ || de dag chos ñid rnam par śes |12|

