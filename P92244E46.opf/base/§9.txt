de nas de’i tshe khye’u rin chen byin gyis tshigs su bcad pa ’di dag smras so |

saṅs rgyas padma ’di phul ba || bdag ni ci yaṅ mi ’tshal te ||don rnams thams cad bcad slad
du || bdag ni byaṅ chub mchog ’tshal lo |1|ji ltar byaṅ chub ma skyes la || thob pa ma mchis
bśig ma mchis ||blaṅ du ma mchis dor ma mchis || de ltar bdag gis me tog dbul |2|byis pa
rnams kyis don gaṅ brtags || brtags pa de ni don ma mchis ||rtog pa thams cad gcad slad
du || gaṅ zag mchog la bdag mchod bgyid |3|de phyir me tog phul ba ’di || bdag la rnam smin
’bras ma gyur ||dṅos po thams cad gcad slad du || pad ma ’di ni bdag gis phul |4|bdag gi
saṅs rgyas źiṅ du ni || rgyal mchog theg pas ’gro ma gtogs ||ñan thos kyi ni miṅ yaṅ ruṅ
|| raṅ rgyal miṅ yaṅ ’byuṅ ma gyur |5|

