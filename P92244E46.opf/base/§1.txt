’di skad bdag gis thos pa dus gcig na | bcom ldan ’das yaṅs pa can na tshal chen po’i khaṅ pa
brtsegs pa’i gnas na dge sloṅ stoṅ tham pa’i dge sloṅ gi dge ’dun chen po thams cad kyaṅ
dgra bcom pa | zag pa zad pa ñon moṅs pa med pa | dbaṅ daṅ ldan par gyur pa | sems śin tu
rnam par grol ba | śes rab śin tu rnam par grol ba | caṅ śes pa | glaṅ po chen po | bya ba
byas pa | byed pa byas pa | khur bor ba | bdag gi don rjes su thob pa | srid par kun tu
sbyor ba yoṅs su zad pa | yaṅ dag pa’i śes pas sems śin tu rnam par grol ba | sems thams cad
kyi dbaṅ gi dam pa’i pha rol tu son pa | spyod lam źi ba daṅ | dul ba daṅ | rnam par grol
ba daṅ | ma brtags pa daṅ ldan pa śa stag la ’di lta ste | tshe daṅ ldan pa kun dga’ bo
gaṅ zag gcig ni ma gtogs te | de yaṅ bcom ldan ’das kyis ñams su len par bka’ stsal te |
tshe ’di ñid la luṅ bstan pa daṅ |

