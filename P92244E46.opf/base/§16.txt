| de nas ’jam dpal gźon nur gyur pas khye’u rin chen byin la ’di skad ces smras so ||khye’u
byaṅ chub ces bya ba de gaṅ gi tshig bla dags yin | rin chen byin gyis smras pa |’jam dpal
byaṅ chub ni tshig gi bla dags med pa’o ||’jam dpal gyis smras pa | khyod ci las bsams te
de skad smra ||rin chen byin gyis smras pa | ’jam dpal chos ñid ni bsam du med pa yin na
| de bdag gis ’di skad bsams te bstan par bya |’jam dpal gyis smras pa | ’di la las daṅ po
pa’i byaṅ chub sems dpa’ la ji ltar gdams ṅag bstan par bya | ji ltar rjes su bstan par bya
|rin chen byin gyis smras pa | ’di skad ces bya bar bya ste | ’dod chags ma spaṅs śig |
źe sdaṅ ma gźil cig | gti mug ma bsal cig | raṅ gi lus las gyen du ma bskyod cig | mi dge
ba spyod cig | lta ba tshar ma bcad cig | kun tu sbyor ba rnams ma ston cig | phuṅ po rnams
yoṅs su zuṅ śig | khams rnams ril por gyis śig | skye mched rnams la spyod cig | byis pa’i
sa las ’da’ bar ma byed cig | mi dge ba la rtogs śig | dge ba spoṅs śig | saṅs rgyas yid
la ma byed cig | chos ma sems śig | dge ’dun la mchod pa ma byed cig | bslab pa dag yaṅ
dag par ma len cig | srid pa ñe bar źi ba don du ma gñer cig | chu bo las ma rgal cig ces
gdams ṅag ’di lta bu ’dis las daṅ po pa’i byaṅ chub sems dpa’ la gdams par bya | rjes su
bstan par bya’o ||de ci’i phyir źe na | chos rnams kyi chos gnas pa ’di ni gnas pa kho na
yin pa’i phyir ro ||byis pa de dag ni skye ba’i chos su luṅ ston par byed do || ’gag pa’i
chos su luṅ ston par byed do || chos kyi dbyiṅs ’di ni rnam par mi rtog pas rab tu phye ba
yin te | chos ’di rnams kyi raṅ bźin de ltar rjes su rtogs pa gaṅ yin pa de ni byaṅ chub
bo źes de ltar gdams na |gal te mi skrag mi dṅaṅ źiṅ dṅaṅ bar mi ’gyur na | kye ma byaṅ chub
sems dpa’ ’di ni phyir mi ldog pa ste | phyir mi ldog pa’i sa’i skal ba can yin no sñam
du śes par bya ste |gdams ṅag ’dis yaṅ daṅ yaṅ du yaṅ dag par dga’ ba bskyed par bya’o ||

