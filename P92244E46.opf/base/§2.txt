byaṅ chub sems dpa’ stoṅ tham pa thams cad kyaṅ phyir mi ldog pa | thams cad kyaṅ gzuṅs thob
pa | thams cad kyaṅ mñam pa ñid kyi bzod pa daṅ ldan pa | thams cad kyaṅ ji skad smras pa
de bźin du byed pa’i sa thob pa | mkhas pa | draṅ po | dad pa daṅ ldan pa | rtog pa maṅ ba
| daṅ ba gtso bor byed pa | bźin ’dzum pa | khro gñer med pa | g-yo med pa | sgrub pa daṅ
ldan pa | chos thams cad kyi raṅ bźin rjes su rtogs pa | chos bstan pas yoṅs su mi skyo
ba | saṅs rgyas kyi ye śes yaṅ dag par skyes pa | yoṅs su smin par byed pa | ldem po dag la
phyin ci ma log pa’i bzod pa daṅ ldan pa | yul thams cad phyin ci ma log pa’i sa daṅ ldan
pa | dus śes pa | tshod śes pa | skabs śes pa | ran pa śes pa | rgod pa med pa | kheṅs pa
med pa | spyod lam tha mal pa phun sum tshogs pa | stoṅ pa ñid kyi tiṅ ṅe ’dzin la mkhas
pa | ’byuṅ ba daṅ ’jig pa yoṅs su spaṅs pa | smon pa med pa’i tiṅ ṅe ’dzin daṅ ldan pa |
’khor ba la yun riṅ du spyod pa la źugs pa | mtshan ma med pa’i tiṅ ṅe ’dzin daṅ ldan pa |
spros pa’i rnam pa thams cad kyi mtshan ma legs par bzuṅ ba | sems can yoṅs su smin par bya
ba la mkhas pa | ’du śes thams cad daṅ bral ba | ñan thos kyi theg pa rnam par gźag pa
la mkhas pa | chos bstan pa yaṅ dag par dbye bar ’jug par byed pa | raṅ saṅs rgyas kyi theg
pa ston pa | ñe bar źi ba’i bsṅags pa brjod pa | byaṅ chub sems dpa’ yaṅ dag par sloṅ ba
| spyod pa ji lta ba bźin du źe ’gras pa med par ston pa śa stag la ’di lta ste |

